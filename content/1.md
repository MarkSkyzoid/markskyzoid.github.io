+++
title = "#1"
date = 2021-07-20
category = "Novel"

[taxonomies]
tags = ["racconto", "short story", "fiction"]
+++

Quando arrivai ad Edimburgo per la prima volta, guardando la città dalla stazione di Waverley, decisi che ci sarei andato a vivere.
Ovviamente avrei avuto bisogno di soldi, ma in quel momento non pensai sarebbe stato un problema.
<!-- more -->
Annusando l'aria fresca ma acre - quasi fermentata -  mi diressi fuori dalla stazione, verso il quartiere di Leith. <br>
Sia chiaro, all'epoca non sapevo praticamente nulla di quei posti. Seguivo semplicemente le mie gambe e le confuse indicazioni che mi ero portato dietro. Le avevo stampate il giorno prima. Un po' all'antica, visto che i primi smartphone iniziavano a prendere il sopravvento. Ma io non ne avevo uno in grado di supportarmi durante i miei viaggi e quindi dovevo arrangiarmi.

Quando cammino ho la tendenza a pensare tanto. Forse dovrei rivolgermi di più verso l'esterno che verso l'interno, mi farebbe bene penso. <br>
Ma stavo andando a fare un colloquio di lavoro - e che colloquio! - e quindi proiettavo nella mia testa varie immagini.<br>
Come sarebbe stato l'ufficio? Mi avrebbero posto davanti un test difficile? Avrei fatto buona impressione? E, soprattutto, avrei chiesto anche io domande intelligenti e rilevanti? <br>

Mentre mi arrovellavo il cervello le gambe continuavano a fare il loro lavoro. Finché alla fine non mi trovai davanti all'ingresso dell'edificio: era fatto principalmente di vetri. <br> 
Tutta la facciata rifletteva la strada intorno. La gente che camminava, il traffico di autobus ed automobili che - contro ogni aspettativa - scorreva liscio. Chissa' dove sarebbero finiti i loro riflessi dopo essersi allontanati? Avrebbero continuato la loro vita indipendentemente? 
C'era un mondo in quegli specchi - un intero universo con le sue regole che veniva a contatto con il nostro solo tramite questi riflessi - oppure era la mia immaginazione che forse correva troppo? <br>
Decisi che era l'ansia per il colloquio a generare questi pensieri, pur di tenere la mente lontana dalle solite aspettative di fallimento.
